<!DOCTYPE html>
<html lang="pl">
<head>
    <meta charset="UTF-8">
    <link rel="stylesheet" href="spolska.css">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Przewodnik Polska</title>
</head>
<body>
    <div class="div1">

<h1>10 najciekawszych miejsc w Polsce</h1>
<h2>
    Jeżeli nie wiesz jeszcze, jaki obrać kierunek na nadchodzące długie weekendy, czy wakacje mamy nadzieję, że nasz krótki przewodnik po ciekawych miejscach w Polsce pomoże Ci wybrać, który region odwiedzić.
</h2>
<p class="p1">

      1. <strong>Tatry</strong> – miłośnicy gór albo tatry uwielbiają, albo ich nienawidzą. Jedno jest pewne, obok nich nie da się przejść obojętnie. Dla jednych będą przejawem monumentalnego piękna przyrody, a dla innych kupą kamieni. Jeżeli jednak jeszcze nie wiecie, czy je kochacie, czy nienawidzicie koniecznie musicie się przekonać na własnej skórze. W Tatrach wytyczono dużą ilość szlaków o różnym stopniu trudności, dlatego zarówno początkujący jak i ten bardziej zaprawiony w bojach piechur znajdzie coś dla siebie. Najłatwiejsze szlaki, polecane także rodzinom z dziećmi nie muszą obejmować tylko Doliny Chochołowskiej, Kościeliskiej, czy asfaltowej drogi nad Morskie Oko. To także szlak przez malowniczą Rusinową Polanę (w sezonie można podziwiać wypasane owce) i dalej Gęsią Szyję, Hala Gąsienicowa, szlak na Nosal, szlak do schroniska Murowaniec, Droga pod Reglami, czy Dolina Białej Wody. Szlaki, które wymagają większej wprawy, ale są piękne to przede wszystkim Dolina Pięciu Stawów Polskich, Droga Nad Reglami i Sarnia Skała, Wejście na Kasprowy Wierch od strony Murowańca, czy Szlak przez Czerwone Wierchy. Pamiętać jednak należy, że przed każdym wyjściem w góry koniecznie trzeba sprawdzić komunikaty TOPRu i prognozę pogody, oraz liczyć siły i czas na zamiary. W przerwach w wędrówkach odpocząć można w termach białczańskich, zwiedzić Zakopane (dom Wyspiańskiego, Makuszyńskiego, cmentarz na Krzeptówkach…).
</p>
     <br>  <img src="https://www.bing.com/images/blob?bcid=qF6ZI4Ej5T0F2Q" alt="Tarty" class="img1">
<p class="p2"><br> 2. <strong>Bieszczady</strong> swą dzikością, pierwotną naturą, ciszą i spokojem od lat przyciągają miłośników przyrody. Obecnie stały się już dość popularne, historią są więc już czasy, kiedy można było szlakami wędrować przez całe dnie nikogo nie spotykając. Obowiązkowymi punktami, które należy wpisać na listę szlaków do przejścia to Połoniny Caryńska i Wetlińska, Tarnica, czy Mała i Duża Rawka. Jeżeli jesteście miłośnikami nie tylko gór, ale i żeglowania, koniecznie musicie pojechać nad Zalew Soliński. Zmotoryzowanym polecamy wycieczkę szlakiem drewnianych cerkwi. Atrakcją jest także przejazd kolejką wąskotorową. Będąc w Bieszczadach warto także wybrać się na przejazd Koleją Zakarpacką oraz do Kijowa – należy pamiętać o paszportach!
</p>
  <br> <img src="https://www.bing.com/images/blob?bcid=RNwNV4ZXRD0FqxcxoNWLuD9SqbotqVTdP2Q" alt="Bieszczady" >

<p class="p3">  <br> 3. <strong>Pieniny</strong> przez niektórych uznawane za małe Tatry. To doskonałe miejsce na wakacje górskie ze starszymi przedszkolakami i dziećmi w wieku szkolnym. Szlaki turystyczne są nieco wymagające (zwłaszcza na Trzy Korony oraz Sokolicę), ale dla ruchliwych kilkulatków do przejścia. Łatwiejszym szczytem jest Palenica, dodatkowo można na nią wjechać wyciągiem. A na jej szczycie kolejka grawitacyjna z pewnością wynagrodzi trudy wspinaczki. Niektórzy za obowiązkowy punkt programu uznają spływ tratwami Dunajcem, jednak dla tych mniej cierpliwych (czyli także dzieci) my polecamy rafting (koniecznie weźcie ubrania na zmianę, choć dla się dogadać z obsługą, żeby się nie zmoczyć, tylko co to wtedy za frajda). Oprócz górskich atrakcji Pieniny są dobrym miejscem wypadowym na Słowację. Jeżeli zaś chcecie się cieszyć samotnością na górskich szlakach to bardzo niedaleko są Gorce – góry mniej znane, i miejscami bardziej dzikie niż Bieszczady.
</p>
  <br> <img src="https://www.bing.com/images/blob?bcid=RHmC4SDYNj0FqxcxoNWLuD9SqbotqVTdP2k" alt="Pieniny" >


<p class="p4"><br> 4. <strong> Góry Stołowe charakteryzuje</strong> malownicza rzeźba terenu i różnorodność atrakcji. Najbardziej znanymi obowiązkowymi punktami programu zwiedzania Gór stołowych jest Szczeliniec Wielki (najwyższy szczyt) oraz Błędne skały – istny skalny labirynt. Jeżeli waszą bazą wypadową będzie Kudowa Zdrój atrakcji nie zabraknie – park zdrojowy, Muzeum Zabawek, Kaplica Czaszek… Stosunkowo blisko jest też stąd na czeskie Morawy czy do Pragi.
</p>
  <br> <img src="https://www.bing.com/images/blob?bcid=qAg6df0gvz0FwQ" alt="Góry Stołowe charakteryzuje" >


<p class="p5"><br> 5. <strong>Mazury</strong> – kraina jezior i lasów. Wypoczynek nad jeziorem jest atrakcją samą w sobie – kajaki, rowery wodne, plaże (coraz lepiej zagospodarowane, niektóre z atrakcjami dla dzieci), grzybne lasy. Dla osób, które chcą leniuchowanie połączyć z aktywnym wypoczynkiem, polecamy zwiedzanie Mikołajek (z wioską żeglarską), Giżycka (z obrotowym mostem), Gierłoży (Wilczy Szaniec), a także rejsy Kanałem Mazurskim oraz obowiązkowo pole bitwy pod Grunwaldem.
</p>
  <br> <img src="https://www.bing.com/images/blob?bcid=qMAeG6MkOD0FQg" alt="Mazury" >


<p class="p6"><br> 6. <strong>Kaszuby</strong> to kraina nieoczywista i rozległa. Zaliczamy do niej zarówno Bory Tucholskie tak przetrzebione przez ostatnie wichury, jak również Trójmiasto. Z dużą ilością jezior mogą stać się mekką dla żeglarzy, mieszczuchów zaś przyciąga Gdańsk, Gdynia i Sopot z ich zabytkami i atrakcjami. Fanów kolejnictwa z pewnością przyciągnie muzeum kolejnictwa w Kościerzynie, które zgromadziło dość pokaźną kolekcję. Kaszubi są dość znani ze swej dumy z tradycji i kultury, koniecznie więc też należy zwiedzić przynajmniej jeden skansen lub muzeum etnograficzne – np. we Wdzydzach Kiszewskich.
</p>
  <br> <img src="https://www.bing.com/images/blob?bcid=qNBgJjLE5z0FMw" alt="Kaszuby" >


<p class="p7"><br> 7. <strong>Warmia</strong> to przede wszystkim Olsztyn z jego zabytkami, Frombork ze wzgórzem katedralnym, Lidzbark Warmiński. Nie można pominąć także Kanału Elbląskiego – rejs z pewnością pozostawi niezatarte wspomnienia. Nie można oczywiście zapomnieć o jeziorach!
</p>
  <br> <img src="https://www.bing.com/images/blob?bcid=RKWJEV4Unj0FqxcxoNWLuD9SqbotqVTdP5o" alt="Warmia" >


<p class="p8"><br> 8. <strong>Pojezierze lubuskie</strong> stanowi prawie 500 jezior, w tym te atrakcyjnych dla nurków, a także dla osób szukających bardziej ustronnych plaż niż na Warmii i Mazurach. Wypoczynek nad wodą można połączyć doskonale ze zwiedzaniem. To właśnie w tym rejonie znajdziemy zespół fortyfikacji nazwanych Międzyrzeckim Rejonem Umocnionym (MRU), to także pomnik Chrystusa w Świebodzinie. Amatorom wina z pewnością przyjemność sprawią zielonogórskie winnice, a miłośnikom przyrody Park Narodowy Ujścia Warty.
</p>
  <br> <img src="https://www.bing.com/images/blob?bcid=ROPDZq3QMT0FqxcxoNWLuD9SqbotqVTdP1U" alr="Pojezierze lubuskie" > 


<p class="p9"><br> 9. <strong>Puszcza Białowieska</strong> - to ostatni w Polsce las pierwotny. To także największa ostoja żubra nie tylko w Polsce ale i na świecie. Jeśli ma się szczęście, to podczas spaceru wytyczonymi szlakami można spotkać dziko pasące się żubry w ich naturalnym środowisku, a nie tylko w zagrodach.
</p>
  <br> <img src="https://www.bing.com/images/blob?bcid=qLNVjDYrNj0FvA" alt="Puszcza Białowieska" >

<p class="p10"><br> 10. <strong>Jura Krakowsko-Częstochowska</strong> - to mekka dla wspinaczy skałkowych. Dlatego też spędzając tam dłuższy urlop, czy choć kilka dni warto skorzystać z oferty firm lub instruktorów oferujących możliwość wypróbowania się w tym sporcie. Na początek nie trzeba mieć żadnego specjalistycznego sprzętu – o wszystko zadbają oni. Jura to także jaskinie – ale uwaga, nie próbujcie zwiedzać ich na własną rękę, lepiej podłączyć się pod zorganizowaną grupę prowadzoną przez profesjonalistów. Nie wypada nie wspomnieć o Szlaku Orlich Gniazd – średniowiecznych zamkach warownych – z niektórych zostały tylko ruiny, ale i tak warto zatrzymać się u ich stóp i wyobrazić sobie ich ogrom.
</p>
  <br>   <img src="https://www.bing.com/images/blob?bcid=RO80tFWchz0FqxcxoNWLuD9SqbotqVTdP6w" alt="Jura Krakowsko-Częstochowska">

</p>

    </div>
    
</body>
</html>
